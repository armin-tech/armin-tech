---
title: Markedsutvikler 100% fast stilling
date: 2017-05-30
description: Vi er på jakt etter en løsningsorientert, initiativrik og ansvarlig markedsutvikler
comments: True
image: /images/positions/market.jpg
---

Armin-Tech utformer morgendagens vedlikeholdsverktøy for industrier med elektromekanisk utstyr, gjennom dynamisk feilsøking og vedlikeholdsoptimalisering. Armin-Tech har plass i NTNU Accel-inkubatoren WattsUp, sammen med noen av Trondheims fremste mentorer.

**Vi er på jakt etter en løsningsorientert, initiativrik og ansvarlig markedsutvikler som vil bidra til å utvikle markeder for internasjonale milliardindustrier basert på Armin-Techs unike løsning for vedlikeholdsoptimalisering.**

### Ansvar og oppgaver
Utvikle funksjonaliteten i vår softwareløsning i samarbeid med kunder over hele verden, herunder:

- Utvikle markedsplan og strategi i tett samarbeid med CEO
- Ansvar for kartlegging av potensielle, og oppfølging av eksisterende, kunder
- Drive oppsøkende salgsvirksomhet overfor eksisterende og nye kunder
- Utarbeide tilbud, kontrakter og avtaler
- Faglig rådgivning og kompetansestøtte til kunder
- Utforming av effektive prosesser for salg og leveranser
- Prosjektlederoppgaver med resultatansvar

### Kvalifikasjoner
- Minimum 3 års relevant utdanning fra universitet/høgskole
- 3-5 års relevant arbeidserfaring, gjerne fra CRM, prosjektledelse, konsulentselskap eller tilsvarende
- Dokumentert kommersiell erfaring og forståelse for kommersielle prosesser
- Relevant prosjektledererfaring med ledelse av teknologiske prosjekter, oppfølging av prosjektdeltakere og utviklingsressurser


### Personlige egenskaper
Vi ser etter deg som er…

- Gode samarbeidsegenskaper. Du samarbeide godt med andre, deler din kunnskap og informasjon, og støtter andre for å nå teamets mål.
- Initiativrik. Du handler på eget initiativ og får ting til å skje samt tar ansvar for leveranser.
- Kommuniserer effektivt. Du formulerer deg på en klar, presis og strukturert måte. Du skifter lett mellom norsk og engelsk, og kommuniserer like bra med teknologer som med markedsmiljøet.
- Systematisk tilnærming. Du er metodisk og systematisk i din tilnærming. Du planlegger fremover i tid og foretar klare prioriteringer.
- Forretningsutvikler. Du identifiserer og utnytter kommersielle muligheter. Du har en sterk positiv effekt på forretningsmessig utvikling og fortjeneste.
- Analyserende og vurderende. Du forstå raskt komplekse spørsmål og problemstillinger, samt foretar sunne og rasjonelle vurderinger.

### Vi kan tilby deg
- En utfordrende og selvstendig stilling i en ambisiøs startup med internasjonale ambisjoner 
- Et høyt faglig nivå og gode muligheter for faglig og personlig utvikling 
- Et uhøytidelig og profesjonelt arbeidsmiljø med mulighet til å forme din egen rolle
- Fleksibel arbeidstid og lønn etter avtale

**Arbeidssted:** Trondheim. Noe reisevirksomhet må påregnes.

**Omfang:** 100% fast stilling.

**Tiltredelse:** 1. august, eller etter avtale.
 
Søknad med CV sendes til ffoss@armin-tech.no.
Har du spørsmål, ta gjerne kontakt med daglig leder Fredrik Foss, tlf. +47 472 39 374.

