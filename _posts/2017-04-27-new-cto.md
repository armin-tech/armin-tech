---
title: CTO 100% stilling
date: 2017-05-30
description: Har du det som trengs for å fylle rollen?
comments: True
categories:
  - career
  - managing
image: https://source.unsplash.com/random/1500x1000
author_staff_member: fredrik
---
Armin-Tech utformer morgendagens vedlikeholdsverktøy for industrier med elektromekanisk utstyr, gjennom dynamisk feilsøking og vedlikeholdsoptimalisering. Armin-Tech sitter i dag i NTNU Accel-inkubatoren WattsUp, sammen med noen av Trondheims fremste mentorer.

**Vi er på jakt etter en teknologisk visjonær og strategisk leder med evne til å utvikle våre softwareprodukter til en fullverdig kommersiell løsning for internasjonale milliardindustrier.**

### Oppgaver
- Definere behov hos brukerne sammen med kunde 
- Utarbeide strategi for utvikling og implementering av verktøy og grensesnitt mot kundes systemverktøy
- Sikre videreutvikling av selskapets programvareportefølje
- Lede og utvikle softwareprogrammerere i utviklerteam, herunder:
- - Definere, kommunisere og følge opp mål, og levere resultater
- - Veilede den enkelte teammedarbeider i prosessen med utvikling av løsninger
- Bistå i arbeidet med rekruttering og rigging av utviklerteam i samarbeid med HR-ansvarlig
- Styre ressurser for å sikre effektiv og lønnsom fremdrift i utviklingsprosjekter
- Kontinuerlig arbeid mot resten av organisasjonen når det gjelder nye verktøy, talenter, kilder til data og potensielle kunder/partnere

### Tekniske kvalifikasjoner
- Minimum femårig utdanning innen relevante fag fra høyskole/universitet, gjerne med innslag av av prosjektering, statistikk, økonomi og/eller lignende kvantitative disipliner. (Lang og relevant erfaring kan kompensere for utdanningskravet).
- Dokumentert erfaring med design og utvikling av smidig, solid systemarkitektur, samt grundig forståelse av informasjons- og datasikkerhet
- Sterk kompetanse på oppsett, drift og forvaltning av databaser og databaseløsninger, samt integrering av databaseløsninger for big data-analyser
- Erfaring med avanserte statistiske teknikker, inkludert konsepter for maskinlæring, prediktiv modellering og optimalisering
- Dokumentert erfaring fra å lede og inspirere team til vekst:
- - sette og kommunisere mål
- - måle resultater
- - oppfølging og veiledning av teammedlemmer 

### Utenomfaglige oppgaver
- Ha kontinuerlig fokus på utviklingspotensiale i softwareløsningene
- Spille en viktig rolle i utviklingen av bedriftens kultur og arbeidsformer
- Bidra til tett og løsningsorientert teamarbeid

### Personlige Egenskaper
- Erfaring fra tilsvarende rolle som CTO, tech lead og/eller teknisk prosjektleder
- Erfaring fra ledelse av utviklingsteam ved bygging og utvikling av software av høy kvalitet
- Solid forståelse av produktorientert teknisk utvikling og forretningsutvikling
- Utmerkede kommunikasjonsferdigheter både på norsk og engelsk, med evne til å formidle digitale konsepter og teknologi til bedriftsledere
- Selvstendig, med høy arbeidskapasitet - du har et sterkt engasjement for jobben du gjør
- Nysgjerrig og innovativ - du er oppdatert på mulighetene innenfor softwareutvikling
- Ansvarlig, fleksibel og samarbeidsorientert - du samarbeider godt i tverrfaglig team, og har god forståelse for andre fagdisipliner

### Vi kan tilby deg
- En utfordrende og selvstendig stilling i en ambisiøs startup
- Et høyt faglig nivå og gode muligheter for faglig og personlig utvikling
- Et uhøytidelig og profesjonelt arbeidsmiljø med stor mulighet til å forme din egen rolle
- Fleksibel arbeidstid, lønn og aksjeopsjoner etter avtale

**Arbeidssted:** Trondheim. Noe reisevirksomhet må påregnes.

**Omfang:** 100% fast stilling.

**Tiltredelse:** Fortløpende.
 
Søknad med CV sendes til ffoss@armin-tech.no.
Har du spørsmål, ta gjerne kontakt med daglig leder Fredrik Foss, tlf. +47 472 39 374.
